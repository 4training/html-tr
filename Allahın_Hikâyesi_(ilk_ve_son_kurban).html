<h1>Allah'ın Hikâyesi (ilk ve son kurban)</h1>
<h2>Başlangıçta her şey iyiydi</h2>
<ul><li>Allah dünyayı ve ilk insanlar olan Adem ile Havva'yı yarattı.</li>
<li>Onları mükemmel bir yere, Aden Bahçesine yerleştirdi.Bahçedeki her ağacın meyvesini yeme özgürlüğüne sahiptiler, tek bir ağaç hariç. Allah onları ağaç konusunda uyardı: "Ondan yerseniz kesinlikle öleceksiniz.”</li>
<li>Her şey mükemmeldi: hastalık yoktu, ölüm yoktu, utanç yoktu, Adem ve Havva Allah'a yakındı.</li></ul>
<h2>Günah ve utanç dünyaya geldi</h2>
<ul><li>Şeytan Havva'yı ayarttı. Havva ve Adem yasak olan meyveyi yediler.</li>
<li>Hemen korkuya kapıldılar ve çıplak olduklarını fark edip utandılar. Kendilerine yapraklardan giysi yaptılar ve Allah'tan saklandılar.</li>
<li>Allah itaatsizliklerini cezalandırdı ve onları bahçeden kovdu.</li>
<li><i>İlginç bir nokta:</i> "Küçük" bir günah, büyük bir yargı, ölüm ve Allah ile ilişkilerinin bozulmasına neden oldu.</li></ul>
<h2>Günahı ve utancı örtmek için: Yeni giysiler ve vaat edilmiş kurtarıcı</h2>
<ul><li>Allah buna rağmen onları sevdi ve onlara bir hayvanın derisinden giysiler verdi: Adem ile Havva'nın günahı ve utancını örtmek için bir hayvanın ölmesi gerekliydi. <i>İlginç, değil mi?</i></li>
<li>Allah bu ilk kurbanı kendisi verdi. Bundan sonra peygamberler de kurban sundular.</li>
<li>Allah bizi kurtarmak için özel bir kurban göndereceğini vaat etti.</li>
<li>Peygamberler bu gelecek olan kurtarıcı, “Mesih” hakkında detaylı bilgiler verdiler: O günah ve utanca galip gelecek ve bizim tekrar Allah'a nasıl yakın olabileceğimizi gösterecekti.</li></ul>
<h2>İsa Mesih</h2>
<ul><li>Hz. İsa bakire Meryem aracılığıyla dünyaya geldi. O'na “Mesih” ve “Allah'ın Kelâmı” denilir.</li>
<li>İnsanları sevdi, hiç günah işlemedi, kimseyi öldürmedi, kendisi için hiç servet biriktirmedi.</li>
<li>Mucizeler yaptı: Hastaları iyileştirdi, cinleri kovdu, ölüleri bile diriltti.</li>
<li>Bizden günahtan yüz çevirmemizi istedi, Allah'ın kim olduğunu öğretti.</li></ul>
<h2>Allah'ın Kuzusu – Bizim için verilen kurban</h2>
<ul><li>Hz. Yahya adında bir peygamber onu görünce şöyle dedi: “İşte Tanrı kuzusu!”</li>
<li><i>İlginç:</i> Hz. İsa birçok defa “Ölmem gerekiyor ama tekrar dirileceğim” demişti.</li>
<li>İsa Mesih mükemmeldi, ama bazıları O'nu reddetti. İsa onlara direnç göstermedi, O'nu tutuklayıp öldürdüler. İsa Mesih Allah'ın gönderdiği kurban olarak öldü.</li>
<li>Kendisi daha önceden söylediği gibi, Allah O'nu üç gün sonra diriltti!</li></ul>
<h2>Bir kurbana ihtiyacımız var</h2>
<ul><li>Tüm günahlarınızın ve utançlarınızın, tüm kötü düşüncelerinizin ve hiç kimsenin bilmediğini düşündüğünüz size dair her şeyin bir videoya kaydedildiğini düşünün. Eğer böyle bir video olsaydı ve diğer insanlar da bunu izleyebilseydi ne hissederdik?</li>
<li>Allah tüm bu kötülüklerimizin farkında ve bunları görmezden gelmiyor. Günahlarımızın gerçek karşılığı cezalandırılma ve ölümdür.</li>
<li>Günahlarımızın bedelini ödemek ve utancımızı örtmek için bir kurbana ihtiyacımız var. İsa Mesih'in bize önerisi işte budur.</li></ul>
<h2>Allah'ın Ruhu</h2>
<ul><li>İsa'nın önerisini O'na güvenerek kabul ederiz. Bu da demek oluyor ki O'nun dediklerine inanıp itaat etmemiz gerekir, eski yaşamımızı geride bırakıp İsa Mesih'in yaşam şeklini benimsemeliyiz.</li>
<li>Bunları yaptığımızda, İsa Mesih bizi temizler ve Allah ile ilişkimizi tamir eder.</li>
<li>Bunu yapabilmemiz için,  Allah bize Kendi Ruhunu verecektir. Bu “Mukaddes Ruh” kötülük yapmaya direnmemiz için Allah'ın gücünü bize verir, Allah'ın isteklerini öğretir, İsa Mesih gibi yaşayabilmemizi sağlar.</li></ul>
<hr style="border:1px solid black; margin-top:1.5em"/>
<h2>Bütün bunlar çok ilginç, öyle değil mi?</h2>
<ul><li>Adem ile Havva tek bir günah işlemelerine rağmen ölüm cezası aldılar.</li>
<li>Allah onların giysilerini bir kurban aracılığıyla değiştirdi.</li>
<li>İsa Mesih'e “Allah’ın Kuzusu” denildi. (Kuzu, daima kurban olarak kullanılır).</li>
<li>İsa Mesih birçok defa ölmesi gerektiğini söylemişti.</li>
<li>İsa Mesih öldü, fakat daha önce söylediği gibi Allah O'nu tekrar diriltti.</li>
<li>İsa Mesih bizim günahlarımıza karşılık kurban olarak Allah tarafından gönderildi.</li>
<li>Allah bize kendi Ruhu'nu vermek istiyor.</li></ul>
<p><br/>
</p>
<div style="background-color: #f9f9f9; border: 1px solid black; padding:5px">
<h2>Allah'ın önerisine cevabım</h2>
<p>Allah kendi payına düşeni yaptı. Şimdi sıra sende...
</p>
<dl><dt>Onun önerisini kabul ettim mi?</dt>
<dd>□ Evet    □ Hayır</dd>
<dt>İsa Mesih'e ait olduğumdan emin miyim?</dt>
<dd>□ Evet    □ Hayır</dd>
<dt>Günahıma ve yanlışlarıma yüz çevirdim mi?</dt>
<dd>□ Evet    □ Hayır</dd>
<dt>Allah'ın Ruhu'nu aldığımdan emin miyim?</dt>
<dd>□ Evet    □ Hayır</dd></dl>
</div>
<p><br/>
</p>
<div style="background-color: #f9f9f9; border: 1px solid black; padding:5px">
<h2>Beni Allah'tan alıkoyan ne var?</h2>
<p>Anlamadığım bir şey var mı? Bana tereddüt veren bir konu?<br/><br/><br/>
</p>
</div>
<p><br/>
</p>
<div style="background-color: #f9f9f9; border: 1px solid black; padding:5px">
<h2>Allah ile konuşmak: Bir sonraki adımlarım</h2>
<p><i>Burada Allah ile iletişim kurabilmek için bazı öneriler var: Yüreğinizdeki O'na söylemek istediğiniz her şeyi  Allah'a getirin. Eğer herhangi bir noktada rahat hissetmiyorsanız, bunu da Allah'a açıkça söyleyebilirsiniz. Bunlar için, Allah ile konuşmak konusunda deneyimli birisinden yardım alabilirsiniz.</i>
</p><p>Allah'ım, yaşamımda senin istediğin gibi olmayan neler var? Hangi günahlardan dönmem gerekiyor?<br/><br/><br/>
</p><p>Allah'ım, seninle konuşabildiğim için teşekkür ederim. Farkına vardım ki, ben senin arzuna uygun bir şekilde yaşamıyorum. Bunun için üzgünüm. _______________ (Allah'ın size gösterdiği günah) için beni affet.<br/>
İsa, bizler için bir çözüm bulduğun ve kendini feda ettiğin için teşekkürler. Yaşamımı değiştirmeye ve senin günah olarak gördüğün her şeyden kurtulmaya hazırım. Senin arzuna göre yaşamak istiyorum.<br/>
Kutsal Ruh, lütfen bana bu konuda yardım et. Temizle beni, ve beni doldur.
</p><p><i>Eğer bunları kalpten söyleyebiliyorsanız, birisinin size bu yeni yaşama nasıl geçeceğiniz konusunda yardım etmesine izin verin.</i>
</p>
</div>
<p><br/>
</p><p><br/>
</p>