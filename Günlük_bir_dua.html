<h1>Günlük bir dua</h1>
<h4>Kutsal Ruh, doldur beni!</h4>
<p>Kutsal Ruh senin içinde çalışsın ve seni değiştirsin diye dua et.
</p>
<h4>İsa Mesih, koru beni!</h4>
<p>Kendini İsa Mesih'in kanının ve kurbanının korumasının altına koy.
</p>
<h4>Göksel Babam, bugün ihtiyacım olacak armağanları bana ver.</h4>
<p>Bugün sana her neye ihtiyacın varsa, Allah bunu sana verebilir.
</p>
<h4>Ya Rab, hayatım ve bana verdiğin her şey için sana teşekkür ediyorum.</h4>
<p>Her şey için ve her durumda şükranlarını sun.
</p><p><br/>
</p>
<h2>Allah'ın bütün ruhsal silahlarını kuşan.</h2>
<ul><li><i>Kurtuluş miğferi:</i> Rab, düşüncelerimi koru ve istediğine göre değiştir.</li>
<li><i>Doğruluk zırhı:</i> Rab, bana merhamet ettiğin ve beni kurtardığın için sana şükrediyorum.</li>
<li><i>Hakikat kemeri:</i> Rab, doğru olanı söylememe ve gerçeğine uygun yaşamama yardım et.</li>
<li><i>Hazırlığın ayakkabıları:</i> Rab, müjdeyi paylaşmak için uygun fırsatları göreyim ve kullanayım diye dua ediyorum.</li>
<li><i>İman kalkanı:</i> Rab, sana güveniyorum. Sana olan imanımı büyüt.</li>
<li><i>Ruh'un kılıcı / Allah'ın Sözü:</i> Rab, Sözünü daha iyi anlamama ve uygulamama yardım et.</li></ul>
<p>(Efesliler 6:10-17)
</p><p><br/>
</p><p><br/>
</p>