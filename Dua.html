<h1>Dua</h1>
<h2>Niçin dua etmeliyiz?</h2>
<p>Dua, Allah’la konuşmak anlamına gelir ve ruhsal yaşamımız için nefes almak kadar önemlidir. Allah bize karşı daima ilgilidir ve bizimle bir ilişki kurmak ister. Ve bu tıpkı diğer ilişkilerimiz gibidir: Daha sık görüşürsek ve karşı tarafa karşı daha dürüst olursak, ilişkimiz de o daha derin ve güçlü olur.
</p>
<h3>Matta 6:5-13</h3>
<p><i>Buradan dua hakkında neler öğreniyoruz?</i>
<br/>
<br/>
<br/>
</p>
<h2>Dua etmenin altı çeşidi</h2>
<dl><dt>Yüceltmek</dt>
<dd>Allah’a olduğu kişi için hamdetmek. (Mezmurlar 135:3)</dd>
<dt>Şükretmek</dt>
<dd>Allah’a merhameti ve takdiri için teşekkür etmek. (1.Selanikliler 5:18)</dd>
<dt>Ağıt yakmak</dt>
<dd>Allah’a şikayetlerimizi ve çektiğimiz acıları dile getirmek. (Mezmurlar 13:1-3)</dd>
<dt>Günahlarımızı itiraf etmek</dt>
<dd>Allah’tan günahlarımızı bağışlamasını dilemek. (1.Yuhanna 1:9)</dd>
<dt>Rica etmek</dt>
<dd>Allah’tan kendi ihtiyaçlarımız için istekte bulunmak. (Filipililer 4:6-7)</dd>
<dt>Aracılık etmek</dt>
<dd>Başkalarının ihtiyaçları için Allah’a dua etmek. (1.Timoteos 2:1)</dd></dl>
<h2>Allah’ın iradesi dualarımıza nasıl etki eder</h2>
<p>Allah’ın iradesine göre dualarımız için üç farklı durum olabilir:
</p>
<ol><li>Allah zaten kararını vermiştir<br/>Örnek: “Rab, ben başka bir yerde ve zamanda doğmak istiyorum.”<br/><i>→ Ne kadar çok dua edersek edelim, hiçbir şey asla değişmeyecektir.</i></li>
<li>Allah ulaşmak için dua ettiğimiz şeyin gerçekte bizim için iyi olmadığını biliyordur. Ama dua etmeye devam ettiğimiz ve gerçekte O’nun bize ne söylemek istediğini dinlemediğimiz için, en sonunda “tamam” der. Ardından başımıza geleceklerden ders çıkarmamızı bekler.<br/>Örnek: Küçük bir çocuk ebeveynlerine gider ve bir bardak suyu masaya taşımak istediğini söyler. Anne babası masanın onun için henüz çok yüksek olduğunu bilir ve bardağı çocukla birlikte taşımayı teklif ederler. Ama çocuk inat eder: “Hayır! Ben yapacağım!”. Sonunda ebeveynleri kabul eder. Fakat tıpkı bekledikleri gibi, çocuk bardağı yere düşürür.<br/>Çocuğu teselli ederler, ona kuru giysiler verirler ve suyu temizlerler. Ardından ebeveynleri yeniden bardağı birlikte taşımayı önerirler. Bu defa çocuk kabul eder ve herkes memnun olur.<br/><i>→ Hakkında dua ettiğimiz şey gerçekten iyi mi? Doğru sebeplerle mi dua ediyoruz?</i><br/><i> → Sonuçların sorumluluğunu üstlenmek zorundayız.</i></li>
<li>Allah’ın iradesine uygun şekilde dua etmişizdir<br/><i>→ Allah bunu gerçekleştirecektir! Allah’ın iradesi hakkında daha fazla şey öğrenelim ve buna göre dua edelim. (1. Yuhanna 5:14)</i></li></ol>
<h2>Trafik ışıkları: Allah’ın dualarımıza cevap verişinin bir resmi.</h2>
<table width="100%">
<tbody><tr>
<td>“Evet.”</td>
<td>Yeşil ışık</td>
<td>Allah ricamızı onaylar ve kabul eder.
</td></tr>
<tr>
<td>“Hayır.”</td>
<td>Kırmızı ışık</td>
<td>Allah ricamızı onaylamaz, O’nun farklı bir fikri vardır.
</td></tr>
<tr>
<td>“Bekle.”</td>
<td>Sarı ışık</td>
<td>Allah (henüz) cevap vermemiştir, bu durumda sabırlı olmalıyız.
</td></tr></tbody></table>
<h2>Allah’ı dinlemek</h2>
<p>Tıpkı bizim Allah’a konuştuğumuz gibi, O da bize konuşmak ister. O’nunla daha fazla zaman geçirdikçe, O’nun sesine daha da aşina oluruz. İşte bunun için dört temel anahtar:
</p>
<dl><dt>Allah’ın huzurunda bulunmak</dt>
<dd>Rahatsız edilmeyeceğiniz bir yer bulun ve düşüncelerinizin durulması için biraz bekleyin. Allah’a tam anlamıyla odaklanabilmek için, hala zihninizde kalan şeyler varsa onları ya Allah’a verin ya da daha sonrası için not alın.</dd>
<dt>Görmek</dt>
<dd>Allah yalnızca çok nadiren duyulabilir fiziksel bir sesle bize konuşur, yani O’nu duyabilmek için kulaklarımıza ihtiyacımız yok. Bunun yerine O, hayal gücümüzü kullanmayı tercih eder ve sıklıkla “kalbimizin gözleri” önünde bize çeşitli şeyler gösterir.</dd>
<dt>Rastgele düşünceler</dt>
<dd>Mukaddes Ruh’u aldığımız zaman O, düşüncelerimizi de etkiler. O’na yaşamımızda daha fazla yer verdikçe, Mukaddes Ruh düşüncelerimizi daha da fazla şekillendirir.  Allah genellikle sesli buyruklarla konuşmaz, O daha çok aklımıza geliveren düşünceler aracılığıyla ve şefkatle konuşmayı tercih eder.</dd>
<dt>Not almak</dt>
<dd>O’na olan sorularımız kadar bunlar için cevap olarak aldığımız düşünceler de dahil olmak üzere, bir kağıda Allah’tan duyduğumuz şeyleri yazmak faydalıdır. Onların Allah’tan olup olmadığını sorarak her düşünce üzerine ayrı ayrı kafa yormayın, bunun yerine ayıklamadan her şeyi yazın. Sonrasında eğer herhangi bir konuda kararsız kalırsanız yeniden düşünebilir ve duyduklarınızı gözden geçirebilirsiniz.</dd></dl>
<p>(bunları Habakkuk 2:1-2 ayetleriyle karşılaştırın)
</p>
<h2>Daha fazla ipucu</h2>
<ul><li>Allah’a tıpkı başka bir insana konuşabildiğimiz gibi konuşabiliriz. O kalplerimizde ne söylediğimizi duyar. Özellikle başkalarıyla beraberken <b>sesli olarak dua etmek</b>, bunun herkesin birlikte katılabileceği bir konuşma olabilmesi için iyidir.</li>
<li>Bazen dua ederken <b>ısrarcı</b> olmamız gerekir: “Sonra İsa talebelerine yılmadan devamlı dua etmeleri için şu misali anlattı:” (Luka 18:1)</li>
<li><b>Her zaman</b> ve <b>her yerde</b> dua edebiliriz.</li>
<li><b>İsa Mesih’nın adıyla dua ederiz</b> (Yuhanna 14:13)<br/>O’nun arzusunu yerine getirebilmemiz için İsa Mesih bize yetki verdi. Bu durumda İsa Mesih’in nasıl ve ne için dua ettiyse biz de öyle dua etmeliyiz. Böylelikle <b>O’nun arzusuna</b> göre dua etmiş oluruz, ve O da bize cevap verir. Önemli: “İsa Mesih’in adıyla” demek duamızı otomatik olarak güçlendiren sihirli bir formül değildir.</li>
<li>Allah bizlere İsa Mesih aracılığıyla dualarımızda kullanabileceğimiz bir <b>yetki</b> vermiştir. Bu demektir ki bizler bir şeyleri <b>ilan edebiliriz</b> (sesli olarak kutsamak, günahı veya olumsuz bir ruhsal mirası reddetmek gibi). Ayrıca hastalıklara ve cinlere gitmelerini <b>emredebiliriz</b> (Luka 9:1-2)</li></ul>
<h2>Uygulama</h2>
<p><i>Altı farklı dua çeşidinden hangisini (yüceltmek, şükretmek, ağıt yakmak, günahları itiraf etmek, rica etmek, aracılık etmek) dua yaşamınıza daha fazla eklemek istersiniz?</i><br/><br/>
<i>Allah’a hangi soruları sormak istersiniz? Bunun için neresi ve ne zaman sizin için daha uygun olur?</i><br/><br/>
</p>
<h2>Hedeflerim:</h2>
<p><br/><br/>
</p><p><br/>
</p><p><br/>
</p>